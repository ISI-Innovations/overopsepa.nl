---
layout: post
category : nieuws
author: Ivo Luijendijk
tagline: ""
title: "UWV is over op SEPA"
tags : [iban, ibanbicservicenl, overopibannl, overopsepanl, sct, sepa, uwv]
---
{% include JB/setup %}


Na een interbancaire pilot in mei heeft het UWV nu definitief de knop omgezet; op 17 juli werd door DNB bekend gemaakt
dat uitkeringsinstantie UWV over is op SEPA. Daarmee is de eerste grote aanleveraar van betalingen nu over.
De overheidssite OveropIBAN.nl staat hier uitgebreid bij stil, want door de migratie van het UWV worden de systemen
van de Nederlandse banken voor het eerst serieus getest.

Nu zal blijken of de systemen van de banken de omschakeling naar de SEPA XML goed hebben kunnen maken; bijvoorbeeld er
voldoende capaciteit is. De XML bestanden, die gebruikt worden door SEPA, zijn namelijk zo'n vijf tot zeven keer groter
 dan de traditionele Nederlandse (Clieop) bestanden. Dit zal een behoorlijke extra druk op de systemen uitoefenen.

Door de overgang op SEPA heeft het UWV tevens de lancering van IBAN opgestart. Zo eist het UWV een belangrijke plaats
op in de nationale communicatie rond IBAN. Het UWV kan nu verwachten dat de eerste golf vragen over dit internationale
bankrekeningnummer op hen af gaat komen. OveropSEPA.nl hoopt dan ook dat de UWV hier goed op voorbereid is.

Op de website van het UWV is op het eerste oog geen nadere informatie over IBAN te vinden. Gelukkig bood de zoekfunctie
 redding. De zoekterm 'SEPA' gaf geen resultaat, maar 'IBAN' gaf onder andere de link naar de IBAN-BIC service.
 Misschien wel de belangrijkste link voor hun cliënten. Alleen al vanwege de risico's die ontstaan als niemand weet
 waar je de officiële vertaling naar IBAN kan vinden. Denk bijvoorbeeld aan de phishing berichten die gestuurd werden
 in een poging misbruik te maken van de onbekendheid van IBAN.

Kortom, de komende maanden zullen we zien of alles dat interbancair bedacht is ook echt gaat werken.
De systeemaanpassingen,de anti-fraude maatregelen, de nieuwe productkenmerken en de campagnes naar
consumenten en bedrijven toe. Is alles wat nu loopt en datgene wat nog gaat komen genoeg?

Hoe dan ook, de eerste mijlpaal staat. We zijn, dankzij het UWV, nu echt begonnen!