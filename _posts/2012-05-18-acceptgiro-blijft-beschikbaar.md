---
layout: post
category : nieuws
author: Ivo Luijendijk
tagline: "NFS besloot op 16 mei 2012 om de acceptgiro te behouden"
title: "Acceptgiro blijft na 1 februari 2014 beschikbaar"
tags : [acceptgiro, iban, nfs, overopsepanl, sepa]
---
{% include JB/setup %}


May 22 2012, 1:08 AM  by Ivo Luijendijk
18 mei 2012, Persbericht DNB

In het Nationaal Forum SEPA-Migratie (NFS) van 16 mei 2012  is besloten dat de acceptgiro aangepast wordt aan
de Europese standaarden, zodat deze ook na 1 februari 2014 kan worden gebruikt in het betalingsverkeer.

Het gebruik van de (papieren) acceptgiro is de afgelopen jaren sterk afgenomen, onder meer doordat steeds
meer acceptgiroâ€™s elektronisch worden afgehandeld. Ook zijn er (digitale) alternatieven op de markt.
Niettemin voorziet de acceptgiro nog altijd in een duidelijke maatschappelijke behoefte. Daarom zal de acceptgiro,
evenals de overschrijving en de incasso, aangepast worden aan de nieuwe Europese (SEPA-)standaarden. Op deze manier
kan de acceptgiro straks ook met het (langere) rekeningnummer IBAN worden gebruikt. Het NFS verwacht dat
de papieren acceptgiro tot uiterlijk 1 januari 2019 nodig zal blijven. Voor die tijd worden er voor gebruikers
aanvaardbare alternatieven ontwikkeld. Het NFS zal periodiek het gebruik, de kosten en de maatschappelijke behoefte
van de acceptgiro monitoren.
