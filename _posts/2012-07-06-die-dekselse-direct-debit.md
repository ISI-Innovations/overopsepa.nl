---
layout: post
category : nieuws
author: Ivo Luijendijk
tagline: "SEPA Direct Debit heeft grote impact"
title: "Die dekselse Direct Debit"
tags : [boekhoud, directdebit, erp, financielesoftware, incasso, machtiging, mandate, overopsepanl, reconciliatie, sdd, sepa]
---
{% include JB/setup %}

Hét product binnen SEPA dat bijna alle aandacht naar zich toe weet te trekken is de SEPA Direct Debit (SDD).
De ING, Rabo en ABN introduceerden drie verschillende namen (respectievelijk Europese incasso, Euro-incasso en
SEPA-incasso) voor hetzelfde product.

Met de SDD kunnen, in tegenstelling tot de bestaande incasso, ook buiten Nederland automatisch facturen geïnd worden
door middel van een incasso. Dit Europese karakter maakt van de SDD een bijzonder product. Het biedt de kans om
vanuit Nederland alle klanten in Europa te bereiken.

Hieronder lopen we de belangrijkste aandachtspunten van de SDD langs.

###Nieuwe machtigingen###
De huidige machtigingen voldoen niet voor de SDD. De gewone doorlopende machtigingen zijn gelukkig eenvoudig
te migreren naar SEPA, maar voor bedrijven incasso’s moeten nieuwe machtigingen verzameld worden. Bovendien moeten
alle machtigingen gedigitaliseerd worden.

###Andere tijdslijnen###
Incasseren met SEPA vergt planning, want wie vandaag zijn incassobatch naar de bank stuurt, krijgt pas na 2 tot 5
(of misschien wel 6) werkdagen zijn geld. Wat betekent dit voor uw werkkapitaal? Klopt de timing van het betalen van
uw eigen rekeningen nog?

###Gedetailleerde uitvalinformatie, reconciliatie###
De gestandaardiseerde foutmeldingen staan toe dat de status van uw machtigingen en facturen altijd
actueel gehouden kan worden. Hierdoor heeft u altijd de informatie die u nodig heeft voor uw
afletter- of reconciliatieproces. Bovendien geeft dit u meer grip op uw relatie met uw klanten. Zijn er regelmatig
betalingsproblemen met uw klant? Met welke reden? En wat wilt u er vervolgens mee doen?

###Stornorecht###
Consumenten hebben al sinds november 2009 een langere periode waarin ze uitgevoerde incassi kunnen laten terugboeken.
Door de PSD, de Payment Service Directive, is deze wetgeving al in Europa overal hetzelfde. Echter, de Nederlandse
 éénmalige incasso kent nu geen stornorecht. De SEPA opvolger staat dit niet toe. Ook bij de Bedrijven
 SEPA Direct Debit gaat er nog wat veranderen. Er is binnen SEPA dan geen stornorecht meer voorzien, in tegenstelling
 tot de vijf dagen die bedrijven nu hebben.



Kortom, er komen met de SEPA Direct Debit veel veranderingen op uw pad. Is  die dekselse SDD, nu alles op een rijtje
is gezet voor u, nog wel een interessant product? U moet immers langer wachten op uw geld en een aardige investering
maken in aanpassing van uw financiële software. bovendien veranderen de voorwaarden voor storno dusdanig dat uw
betaalzekerheid anders wordt. Kunt u wellicht beter gaan factureren in plaats van incasseren?

We raken hierover graag met u in gesprek.




