---
layout: post
category : nieuws
author: Ivo Luijendijk
tagline: "Vanaf februari 2014 zijn de nieuwe SEPA standaarden verplicht"
title: "Nederlands bedrijfsleven onderschat impact van SEPA migratie"
tags : [dnb, iban, sepa, sepa migratie]
---
{% include JB/setup %}

Veel bedrijven zijn nog onbekend met het feit dat hun betalingsverkeer binnenkort drastisch wijzigt: Per 1 februari 2014 geldt de SEPA (Single Euro Payment Area) betaalstandaard voor het uitsturen en ontvangen van betaalberichten.  Omdat SEPA een Europese verplichte standaard wordt is niets doen geen optie. Zonder aanpassingen kunnen anders geen betalingen meer worden verricht en verwerkt.

### Aanpassingen worden onderschat ###


De nationale SEPA campagne ‘Over op IBAN’, die de consument informeert over de introductie van de langere (IBAN) rekeningnummers per 2013, wordt in het bedrijfsleven veelal verkeerd geïnterpreteerd. De SEPA migratie heeft voor het bedrijfsleven  veel meer impact dan alleen het gebruik van de langere rekeningnummers. Er is impact op administraties, interfaces, werkprocessen, voorwaarden, betaalverwerking  en meer. Het doorvoeren van deze aanpassingen kan enkele maanden of zelfs langer in beslag nemen.

### SEPA geeft nieuwe verplichtingen en verwerkingstijden ###

De prominente nationale aandacht voor IBAN overschaduwt de werkelijke breedte van de impact  van SEPA. Een paar voorbeelden:

-          Vanaf 2014 is het voor de automatische incasso bijvoorbeeld verplicht een gedegen machtigingenadministratie bij te houden. Maar zelden volstaat de huidige administratie voor dit doel.

-          Betaalopdrachten moeten enkele dagen eerder, inclusief de unieke  referentie naar de machtiging,  ingestuurd worden, waarna er in het verwerkingsproces meerdere momenten zijn waarop de incasso geweigerd kan worden.

-          Waar nog weinig rekening mee wordt gehouden is de langere verwerkingstijd van een boeking. Als gevolg van SEPA wordt de verwerkingstijd standaard één dag. Binnen Nederland is iedereen gewend aan verwerkingstijden van enkele seconden tot enkele minuten. Dat is  een reden dat spoedbetalingen niet meer aan de orde zijn. Afhankelijk van de bedrijfskarakteristiek kan dit grote gevolgen hebben voor cash management en klanttevredenheid.

Nieuwe  bestandsformaten voor betaling en reconciliatie
-----------------------------

Met SEPA kunnen betalingen niet meer uitgestuurd worden in de bekende formaten (b.v. Clieop) en ook de terugmeldingen (b.v. VerwInfo) veranderen.  De bedrijfsadministraties, boekhoudpakketten en de  betaalverwerking moet  hierop worden aangepast. Ook is het verstandig naar de verwerkingstijden te kijken, die langer worden door de veel grotere XML bestandsformaten van SEPA.

Nu  starten met  impactanalyse
------------------------------

De achterblijvende bewustwording van de SEPA impact in het bedrijfsleven trekt ook de aandacht van het nationale SEPA migratieprogramma. Onder regie van de Nederlandse Bank is een nieuwe nationale campagne gestart om de boodschap van Over op IBAN te verrijken met de impact voor bedrijven. Ons advies is minimaal een jaar van tevoren de impact in kaart te brengen om zo een gecontroleerde migratie naar SEPA te kunnen plannen en uitvoeren. Februari 2014 komt eerder dan u denkt.