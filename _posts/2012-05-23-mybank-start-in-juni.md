---
layout: post
category : nieuws
author: Ivo Luijendijk
tagline: "EBA gaat e-SEPA aanbieden"
title: "MyBank start in juni"
tags : [currence, esepa, eba, ideal, mybank, overopsepanl, sepa, thuiswinkelorg]
---
{% include JB/setup %}

EBA, de voornaamste Europese clearing & settlement partij, heeft aangegeven dat de eerste teststransacties succesvol
zijn uitgevoerd voor het nieuwe online betaalmiddel MyBank. In juni start de pilot, begin 2013 volgt de grootschalige lancering.

De MyBank betaaloplossing biedt een online betaalmogelijkheid, gebaseerd op de Europese SEPA standaarden, het
zogenaamde e-SEPA. Hierdoor is het direct geschikt als opvolger van de verschillende nationale online betaalmethoden,
zoals iDEAL in Nederland. Zowel Thuiswinkel.org als Currence, de eigenaar van iDEAL, volgen de ontwikkelingen rond
MyBank actief. Wellicht is het voor Nederlandse partijen een geschikt middel om kopers van andere Europese landen aan
te trekken, daar waar iDEAL alleen aangesloten banken in Nederland kent. iDEAL wordt overigens sowieso aangepast aan
de SEPA standaarden, op 1 februari 2013 is deze overgang afgerond.

Tijdens de EBAday payments conferentie in Edinburgh werd de testtransactie voltooid tussen de Franse bank BRED
Banque Populaire en de Italiaanse Istituto Centrale delle Banche Popolari Italiane (ICBPI). Nu is aangetoond dat MyBank
interbancair werkt, kan begonnen worden met een pilot, waairn het product in kleine schaal wordt opengesteld. Met name
de Italiaanse banken en online bedrijven zullen bij deze pilot betrokken zijn.

Vanaf begin 2013 wordt MyBank vervolgens vrijgegeven voor gebruik door bedrijven en consumenten. Het is nog niet zeker
welke Nederlandse banken MyBank gaan ondersteunen. Hoewel ABN AMRO, ING en Rabobank betrokken waren bij het ontstaan
van MyBank, hebben zij nog niet uitgesproken dit product ook te gaan aanbieden. EBA heeft al wel aangegeven dat
29 Europese banken zich al wel hebben gecommiteerd.


