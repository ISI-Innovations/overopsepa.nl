---
layout: post
category : nieuws
author: Ivo Luijendijk
tagline: "DNB Lanceert Over op IBAN campagne"
title: "DNB Lanceert Over op IBAN campagne"
tags : [dnb, iban, nfs, overopiban, overopibannl, overopsepanl, sepa]
---
{% include JB/setup %}

*9 mei 2012, de Telegraaf*
 
De Nederlandsche Bank (DNB) heeft op 9 mei het startschot gegeven voor de nationale campagne 'Over op IBAN'. De 
campagne moet consumenten maar vooral bedrijven ervan bewust maken dat ze zich moeten voorbereiden op de overgang 
naar het International Bank Account Number (IBAN).
 
Uit onderzoek van DNB blijkt dat Nederlandse bedrijven en consumenten nog weinig kennis hebben over het gebruik van 
IBAN als rekeningnummer. De komende periode gaan steeds meer organisaties dit rekeningnummer gebruiken voor alle 
binnen- en buitenlandse eurobetalingen. Vanaf 1 februari 2014 maakt iedereen alleen nog maar gebruik van IBAN voor het 
overschrijven van euro's.
Zowel bij bedrijven als bij consumenten is er nog onvoldoende kennis over de overgang naar de gezamenlijke Europese 
betaalmarkt SEPA (Single Euro Payments Area). Uit de SEPA-monitor ‘Voorjaar 2012’ blijkt dat momenteel 70% van het 
midden- en kleinbedrijf (MKB) en 34% van de middelgrote bedrijven zich nog niet bewust is van de impact die de overgang 
met zich meebrengt. Van de consumenten heeft 55% eerder iets gehoord over SEPA, zo blijkt uit het onderzoek 
'Grensoverschrijdend betalen 2012'. 63% van de Nederlandse consumenten heeft wel eens gehoord van IBAN. Frank Elderson, 
directeur DNB: "SEPA is dichterbij dan men denkt. We voeren deze voorlichtingscampagne namens het Nationaal Forum 
SEPA-Migratie om consumenten en bedrijven te informeren over en voor te bereiden op deze veranderingen. Voor consumenten 
is het vooral van belang dat zij hun IBAN weten te vinden. Voor bedrijven is het belangrijk dat zij tijdig in actie 
komen om klaar te zijn voor de overgang."


