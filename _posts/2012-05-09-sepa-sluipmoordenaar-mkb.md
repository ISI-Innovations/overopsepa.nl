---
layout: post
category : nieuws
author: Ivo Luijendijk
tagline: "Midden- en klein bedrijf loopt risico door gebrek aan aandacht voor SEPA"
title: "SEPA sluipmoordenaar MKB"
tags : [afas, dnb, erp, iban, mkb, nfs, overopsepanl, sepa]
---
{% include JB/setup %}



*9 mei 2012, de Telegraaf*

De Nederlandsche Bank (DNB) begint woensdag met een voorlichtingscampagne om consumenten en het bedrijfsleven
voor te bereiden op de invoering van een geïntegreerde Europese betaalmarkt."Voor bedrijven is het belangrijk dat zij
tijdig in actie komen om klaar te zijn voor de overgang", aldus DNB-directeur Frank Elderson.

Nederland gaat op 1 februari 2014 helemaal over op het Europese betalingssysteem SEPA. Daarmee moet in
het hele eurogebied op dezelfde manier kunnen worden betaald. Door de invoering van SEPA (Single Euro Payments Area)
vervallen de vertrouwde Nederlandse rekeningnummers en worden ze vervangen door hun Europese tegenhanger IBAN.
"Zowel bij bedrijven als bij consumenten is er nog onvoldoende kennis over de overgang naar
de gezamenlijke Europese betaalmarkt SEPA", aldus Elderson woensdag tijdens de lancering van de campagne.

Ook AFAS Software ziet het belang in van een goede voorbereiding door bedrijven. "Ondernemers moeten zeer alert zijn,
want geldprocessen gaan drastisch veranderen. Dat maakt SEPA de sluipmoordenaar voor het mkb. Zijn ondernemers niet bij
 de les, kan dit ellendige gevolgen hebben voor het bedrijf," waarschuwt productmanager Mohamed Amri.
 "Want hoe groot of klein je onderneming ook is, dit gaat je zaken beïnvloeden. Eén ding is zeker: als je hier nu
 geen aandacht aan besteedt, wordt debiteurenbeheer omslachtig en duur."
