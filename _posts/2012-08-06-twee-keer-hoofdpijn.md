---
layout: post
category : nieuws
author: Ivo Luijendijk
tagline: "SEPA en e-Invoicing"
title: "Twee keer hoofdpijn?!"
tags : [einvoicing, esepa, erp, facturatie, overopsepanl, sepa, stp]
---
{% include JB/setup %}

SEPA en e-Invoicing: twee keer hoofdpijn?!
August 6 2012, 11:38 PM  by Ivo Luijendijk
De EPC ziet e-Invoicing als logisch gevolg van SEPA. In haar laatste blog geeft de European Payments Council aan dat
e-invoicing een goede aanvulling op SEPA is. Daarom verdient e-Invoicing in de drukke tijd van de migratie naar SEPA ook aandacht.

SEPA maakt het betalingsverkeer meer geautomatiseerd en efficiënter. Hierdoor zullen betalingen in Europa sneller en goedkoper afgewikkeld kunnen worden (Straight Through Processing). Waar SEPA de standaarden zet voor STP-betalingen, kan e-invoicing de rest van het facturatieproces automatiseren. De voordelen van e-invoicing zijn legio:

·     volledig STP factuurproces dus geen handmatige acties meer,
·     sneller betaald worden dus meer renteopbrengsten en meer grip op werkkapitaal,
·     minder risico per factuur door betaalmogelijkheden te koppelen aan types klanten,
·     automatische BTW-afwikkeling voor bedrijfsfacturen en
·     eenvoudig informatie verzamelen over betaalgedrag van klanten.

Met e-invoicing kan een factuurproces in plaats van een paar dagen binnen een paar minuten worden afgehandeld. Het bedrijf ontvangt zijn geld eerder en heeft minder kosten. De besparing kan oplopen tot meer dan tien euro per factuur!

Dat klinkt mooi, maar is het verstandig om e-invoicing te promoten op het moment dat alle zeilen bijgezet moeten worden om over te gaan op SEPA? Onbewust geeft de EPC met haar blog hier het signaal af dat SEPA misschien niet zo'n hoge prioriteit heeft, ongeacht wat de nationale migratie programma's roepen. Terwijl Nederland nu echt aan de slag moet met SEPA. Waarom komen ze dan toch met deze blog?

Stel je voor:

> Je bent de financieel directeur van een middelgroot postorderbedrijf. Net terug van drie welverdiende weken vakantie in de Franse zon, werk je je email bij en zie je een bericht van je teamleider FA (financiële afwikkeling) van net nadat je op vakantie bent gegaan. Hij heeft voor 2013 extra budget nodig om SEPA te realiseren. Bittere noodzaak, mailt hij, want zonder SEPA is er in 2014 geen betalingsverkeer meer. Het is een flinke investering om de gehele backoffice aan te passen. Maar liever nu de kosten dan straks de pijn. Met flink wat chagrijn keur je zijn aanvraag goed. Wat later lees je nog een bericht van de teamleider FA, dit maal van een paar dagen geleden. Hij heeft een blog gelezen van de EPC dat e-invoicing de toekomst heeft. Hij heeft veldwerk gedaan en is erg enthousiast. Of hij in 2013 een vooronderzoek mag doen? In 2014 gaat het ERP-landschap op de schop en dan kan de e-Invoicing meteen mooi doorgevoerd worden, maar dan moeten we wel beginnen met onderzoeken in 2013. Ook weer een flinke investering, maar het scheelt zo'n acht euro per factuur! Je voelt de eerste hoofdpijn al opkomen...

De blog van de EPC geeft (net als het voorbeeld) aan dat de dubbele belasting van SEPA en e-Incoiving op dit moment lastig te verkopen is. SEPA is nu het moetje dat alle resources opslokt en waar blijft e-Invoicing dan? De EPC geeft zo een verwarrend signaal... maar wel één waar wij volledig achterstaan!
De EPC bevestigt hiermee namelijk de visie op SEPA die overopsepa.nl uitdraagt. Over op SEPA is namelijk van mening dat nu fors investeren in SEPA niet altijd een goed idee is. Natuurlijk moet iedereen er voor zorgen dat SEPA op tijd is doorgevoerd, dat is nu en volgend jaar de topprioriteit. Door na te denken over de nabije toekomst, kan echter voorkomen worden dat twee (of meer) grote verandertrajecten in korte tijd de organisatie teisteren. e-Invoicing is daar hét voorbeeld van, maar ook het vervangen van uw ERP- systemen of het optimaliseren van de samenstelling van uw bankproducten kan wellicht met SEPA gecombineerd worden.
In het voorbeeld dat zojuist behandeld is, kan SEPA sowieso meegenomen worden in de ERP-vervanging van 2014-2015, waarbij e-Invoicing ook direct aan bod kan komen. SEPA wordt dan onderdeel van de selectiecriteria van het ERP pakket, e-Invoicing kan als aparte tender worden uitgezet en de niet-technische (organisatorische) impact van SEPA en e-Incoiving worden zo mooi gebundeld. Zo sla je twee vliegen in één klap. Door een Conversieservice in te huren kan het bedrijf in de tussentijd gewoon door, dus geen problemen met bank en toezichthouder. Iedereen blij; in het bijzonder de financieel directeur. Het scheelt hem een hoop hoofdpijn.