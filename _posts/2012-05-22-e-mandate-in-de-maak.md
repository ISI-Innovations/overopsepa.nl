---
layout: post
category : nieuws
author: Ivo Luijendijk
tagline: "Incasso's:"
title: "consumentenbescherming en e-mandate in de maak"
tags : [blacklist, directdebit, emandate, incasso, nfs, overopsepanl, sepa, whitelist]
---
{% include JB/setup %}

May 22 2012, 1:08 AM  by Ivo Luijendijk
18 mei 2012, Persbericht DNB

In het Maatschappelijk Overleg Betalingsverkeer (MOB) van 16 mei heeft het MOB de minister van Veiligheid en Justitie
verzocht om de capaciteit te verhogen voor fraude- en criminaliteitsbestrijding in het betalingsverkeer.

Met de nieuwe Europese standaarden voor incasso wordt het mogelijk om over de grens te incasseren en om aan
buitenlandse bedrijven een machtiging af te geven. In het kader van consumentenbescherming kunnen machtigingen daarbij
worden voorzien van een bovengrens voor het af te boeken bedrag en kan de incassofrequentie worden ingesteld.
Daarnaast krijgen consumenten de mogelijkheid een lijst aan te leggen van organisaties van wie zij geen incasso’s
(de zogenoemde ’zwarte lijst’) of juist wel incasso’s (de zgn. ’witte lijst’) accepteren. Met name de invoering van
de ’witte lijst’ is een complex traject en heeft als risico dat incasso’s onbedoeld worden afgewezen. Het
NFS (Nationaal Forum SEPA, red.) heeft nu een werkgroep ingesteld die een invoeringsplan voor de witte lijst
gaat opstellen. Daarin zal ook de behoefte worden meegenomen die bedrijven hebben aan een elektronische
(in plaats van een papieren) machtiging door de betaalketen. Voor 1 juli 2012 rapporteert deze werkgroep aan het NFS
over de opzet, planning en invoeringsdatum van zowel de witte lijst als het elektronische mandaat. In deze werkgroep
zijn zowel de banken, bedrijven als consumenten vertegenwoordigd.
